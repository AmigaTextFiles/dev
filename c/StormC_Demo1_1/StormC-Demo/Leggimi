Benvenuti alla versione Demo di StormC 1.1

Già alla fiera di Colonia (Computer '95) era disponibile una versione
preliminare del nostro nuovo compilatore. I concetti innovativi che
caratterizzano il nostro prodotto hanno convinto tutti, anche la
stampa. Molte riviste per Amiga hanno pubblicato recensioni nei
seguenti numeri:

Alcuni estratti:

Amiga Magazine italiana 6/96 (n.79)

   Le caratteristiche dello StormC, di per sè notevoli, sono ancora
   più rimarchevoli in un prodotto che è alla prima versione.
   Il compilatore di Haage & Partner parte con funzionalità a cui
   altri non erano arrivati in un lustro di sviluppo...

Amiga Plus 1/96

   Nuovi concetti per lo sviluppo e il controllo di qualità...
   La prima novità è la gestione dei Progetti...

Amiga Magazin 1/96

   La gestione progetti: finalmente un tool che non imprigiona lo
   sviluppatore, ma è veramente utile.

Amiga Special 2/96

   Un compilatore veloce, un debugger potente e l'ambiente di sviluppo
   integrato sono una combinazione molto interessante per lo sviluppo
   di applicazioni professionali.

Con la versione dimostrativa vi potrete convincere dell'esattezza di
queste affermazioni.

Limitazioni della versione Demo
================================

- Il compilatore compila sorgenti di tutte le dimensioni, però genera
  file oggetto di lunghezza massima 10 KByte. Il linker genera eseguibili
  lunghi al massimo 20 KByte.

- I singoli programmi di StormC NON possono essere lanciati da CLI,
  devono essere usati tramite l'ambiente integrato.


Note per l'installazione:
=========================

La distribuzione è ottimizzata per l'installazione da CD. Se i file si
trovano già su disco fisso, è sufficiente aggiungere nella
"user-startup" un assegnamento a StormC:.

Include:
========

Se avete scaricato la versione dimostrativa da una BBS o da Aminet, non
troverete inclusi gli Include e le librerie del KickStart/Workbench 3.1.

Dove è possibile trovare gli Include?
-------------------------------------

Se richiedete la versione Demo direttamente a noi, troverete gli
include e le librerie 3.1 inclusi nella versione Demo. 
Il prezzo della versione Demo è di 20 DM. Se avete ordinato la versione
demo per contrassegno, dovrete aggiungere 13 DM.

Potete anche trovare gli Include e le librerie completi sul CD 1/96 di
Amiga-Magazin.

Se siete già in possesso della versione preliminare del compilatore
StormC, siete già in possesso degli Include; dovete solo aggiungere
alla versione demo le seguenti directory:

Negli include le directory:

    datatypes
    devices
    diskfont
    dos
    exec
    gadgets
    graphics
    hardware
    intuition
    libraries
    prefs
    resources
    rexx
    utility
    workbench

Nelle librerie:

    amiga.lib
    small.lib
    debug.lib
    ddebug.lib

Non usate direttamente gli include da altre directory, dato che sono
state effettuate delle modifiche su alcuni include. Solo aggiungendo le
directory descritte alla directory di StormC sarà possibile un corretto
funzionamento di StormC.

Cambiamenti rispetto alla versione Preview
==========================================

Generale
--------

L'ambiente integrato è localizzato. La lingua predefinita è l'inglese.
Durante l'installazione vengono copiati automaticamente i cataloghi
italiani.

Se desiderate utilizzare StormC in inglese, anche se avete impostato
Italiano come lingua preferita del Workbench, è sufficiente cambiare
nome alla directory "StormC:catalogs/italiano" (ad esempio, rinominarla
in "StormC:catalogs/no-italiano").

Avvio del Programma:
--------------------

La schermata iniziale non viene visualizzata se non sono impostati
almeno 64 colori per lo schermo Workbench. Appare solo una piccola
finestra che avvisa che il sistema deve essere caricato.

Alla fine del caricamento appare una finestra che informa sulla
versione di StormC attualmente utilizzata.

Gestione dei progetti (StormShell):
-----------------------------------

Con "Aggiungi file..." è possibile la selezione multipla di file.

Le finestre progetto gestiscono ora anche il trascinamento di icone
(Appwindow).

La voce di menu "Aggiungi libreria..." è identica a "Aggiungi file..."
Il pattern di default del file requester ASL è impostato a "#?.lib".
Purtroppo con selezioni multiple non è possibile impostare la sequenza
corretta delle librerie, dato che il requester ASL elenca i file sempre
in ordine alfabetico. La sequenza esatta può essere impostata solo se
ogni libreria viene aggiunta singolarmente.

Opzionalmente, quando viene aggiunto un file, può essere creata una
icona. L'icona di default si trova in "ENV:STORMCPP/def_text.suffix".
".suffix" rappresenta il suffisso del file (ad es. .c o .h). In questo
modo si possono avere icone differenti per tipi differenti di sorgenti.

Le impostazioni possono essere salvate e caricate da StormShell.

Sono state aggiunte tre pagine per le impostazioni del progetto: due
per le impostazioni di default, una per il compilatore.

Quasi tutti i parametri dell'ambiente CLI possono essere impostati alla
partenza del programma.

L'impostazione per la moltiplicazione corretta a 32 bit è stata
eliminata. Il compilatore decide autonomamente quale moltiplicazione è
richiesta.

È possibile selezionare il modello di codice (near o far).

Nota: Nella versione dimostrativa non è supportato il modello di codice
piccolo. Se viene selezionata questa opzione, l'eseguibile generato non
funzionerà correttamente.

"Make..." e "Compila..." salvano automaticamente i sorgenti.

Le funzioni sulla barra delle icone sono raggiungibili tramite i
tasti funzioni F1..F10.

La finestra Informazioni e le finestre di impostazione opzioni possono
essere chiuse premendo il tasto ESC.

La finestra errori è raggiungibile tramite abbreviazioni di tastiera:
- "w" cambia tra warning on/off;
- tramite i tasti cursore si può scorrere attraverso la lista degli errori;
- <Alt> + tasti cursore saltano al primo/ultimo messaggio d'errore;
- <Invio> evidenzia la linea errata nell'editor.

Anche la finestra Progetti è raggiungibile tramite abbreviazioni di tastiera:
- i tasti cursore muovono il cursore e i contenuti;
- <Alt><sù>/<giù> salta all'inizio/fine del contenuto;
- <Shift><destra>/<sinistra> salta ai margini;
- <Invio> esegue l'azione;
- <Alt><Invio> la relativa alternativa;
- Backspace e/o Del cancella l'elemento sotto il cursore dal progetto.


Debugger (StormRUN):
--------------------

Il demo Debugger descritto nel manuale funziona solo con il sistema
operativo V39 o superiore. Per il sistema operativo V37/38 utilizzare
il demo Gadtools.

La voce di menu "Salva programma come......" non è disponibile
nella versione corrente.

Il valore di tipi numerici semplici (char - long) può essere cambiato
nelle finestre di variabile e di ispezione.

È stato aggiunto un editor esadecimale.
Con il tasto <Tab> si può cambiare la colonna corrente.
Utilizzare "Salva impostazioni" per salvare le posizioni e le dimensioni
delle finestre.

L'output dei tipi possiede due modalità:
ANSI-C oppure AMIGA-C (con ULONG, BYTE ...).
Il compilatore non può salvare entrambe le modalità nelle informazioni
di debug, attualmente viene usata la modalità AMIGA-C (più compatta).

È stato implementato il tracciamento delle risorse (resource tracking).
Se viene terminato un programma oppure viene chiuso tramite "Termina",
verranno visualizzate tutte le risorse che non sono state liberate
(schermi, finestre, memoria, librerie, lock e file). Se una delle voci
elencate viene selezionata con un click doppio del mouse, verrà
visualizzato il punto della chiamata di funzione che ha allocato la
risorsa. Nel nuovo menu "Debug" si trova la voce "Libera risorse" per
rilasciare queste risorse.

Il resource tracking può determinare solo il "chiamante" diretto, ad
es. la funzione che contiene jsr d(a6). Una funzione stub per le
chiamate di libreria impedisce un corretto funzionamento della
chiamata. Per questa ragione è consigliabile evitare l'utilizzo di
funzioni stub; si consiglia di usare le "#pragma amicall" e "tagcall".


Editor:
=======

Dizionari e colorazione manuale
-------------------------------
***Lexikon (0001)
Caratteri Amiga
0x00ff0000 0xffffffff 2 0
0
VOID
LONG...

Linea 1: Questa linea identifica il file come lessico e contiene la versione del lessico.

Linea 2: Commenti

Linea 3: colore RGB primo piano e colore RGB sfondo (V39 e superiore)
	 numero penna primo piano e numero penna sfondo (V37 e V38)

Linea 4: Maiuscole/Minuscole attivato/disattivato

Linea 5 - ...: Contenuti

Dalla versione V39 e superiore del sistema operativo possono essere
utilizzati colori RGB per il lessico. I primi due numeri indicano il
colore RGB per il font e per il colore di sfondo (24 bit). Usando "0x"
si possono anche utilizzare numeri esadecimali.

Con Kickstart V37/V38 il numero di penna e i colori sono fissi. È
consigliabile utilizzare StormC su uno schermo con almeno 8 colori.

Attenzione:
----------
Attualmente non viene emesso un messaggio d'errore se viene usato un
font non valido (proporzionale o non esistente). Si consiglia di
utilizzare un font nel quale tutti i caratteri hanno la stessa
larghezza. Il font Courier non è un font di questo tipo; la larghezza
effettiva di un carattere non sempre corrisponde alla descrizione nel
font.

"Trova e sostituisci" è raggiungibile da tastiera.

È stata implementata una semplice funzione di stampa che invia alla
stampante l'intero testo.


Abbreviazioni da tastiera:
--------------------------

Shift-Cursore Sù/Giù
Sposta il cursore alla prima/ultima riga del testo.

Shift-Cursore Sinistra/Destra
Sposta il cursore alla prima/ultima colonna del testo.

Alt-Cursore Sù/Giù
Salta all'inizio/fine del testo.

Alt-Cursore Sinistra/Destra
Sposta il cursore sulla parola precedente/successiva.

Shift-Delete or Shift-Backspace
Cancella la riga sotto il cursore. Il testo è memorizzato nella Clipboard.

Alt-Delete
Cancella il testo dal cursore fino a fine riga.

Alt-Backspace
Cancella il testo dalla prima colonna fino al cursore.

Help
Invia la parola sotto il cursore alla Hothelp library V3.0 (14. Feb 94).


MagicMenu e utilità SUN-Mouse
-----------------------------

Con MagicMenu il puntatore del mouse rimane fermo fino a 10 secondi se
viene premuto il tasto destro del mouse sopra un'icona della barra
delle icone. Ciò accade perché MagicMenu non è completamento
compatibile con AmigaOS. Il problema può anche comparire con altre
utilità di tipo SUN mouse.



Per qualsiasi richiesta o domanda, rivolgersi a:

   HAAGE & PARTNER Computer GmbH
   Mainzer Strasse 10 A
   61191 Rosbach
   Germany

          Tel: 0049 6007 93 00 50
          Fax: 0049 6007 75 43
        email: 100654.3133@compuserve.com
   Compuserve: 100654,3133
          WWW: http://ourworld.compuserve.com/homepages/haage_partner

o al nostro rivenditore italiano:

   C.A.T.M.U. snc
   Casella Postale 63
   10023 Chieri (TO)
   
     Fax: 011 9415237
   email: solotre@mbox.vol.it

Alla fine desideriamo ringraziare i nostri Beta-Tester:

	Dietmar Augustin
	Olaf Barthel
	Holger Burkarth
	Thomas Bayen
	Bernhard Büchter
	David Göhler
   Mario Kettenberger
	Alexander Pratsch
	Andreas Pfohl
	Constantin Rack
	Michael Rock
	Jürgen Schildmann
	Stephan Schüerholz
	Thomas Wilhelmi

Ringraziamenti particolari vanno a Reinhard Spisser.


(c) 1996 HAAGE & PARTNER Computer GmbH
