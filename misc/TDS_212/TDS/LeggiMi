
Il Twilight Development System (TDS) rende disponibile un ambiente di
sviluppo integrato per scrivere e compilare programmi o generici
sorgenti simile all'ambiente fornito da programmi come Turbo Pascal o
Borland C/C++. Il programma principale del pacchetto è un potente
editor di testo chiamato Twilight Editor (Ted) che comprende un
project manager integrato. Questo project manager semplifica e
velocizza lo sviluppo di programmi composti da differenti sorgenti
(moduli). Con TDS è possibile compilare e linkare questi moduli in un
file eseguibile con un singolo comando e, se il compilatore trova
qualche errore, questi saranno notificati direttamente dall'editor.
TDS non fornisce un proprio compilatore, ma può usare qualunque
compilatore o assemblatore eseguibile dalla shell. Si può
interfacciare direttamente con molti noti compilatori e assemblatori
come DICE C, SAS C, Lattice C, Aztec C, DevPac, A68k, PCQ, GNU-C,
Amiga-E, Oberon e anche programmi come TeX, CatComp e MakeInfo. Se il
compilatore non è supportato, si può scrivere un piccolo programma di
interfaccia per convertire i messaggi di errore in un formato
intelligibile dall'editor. Il processo di compilazione verrà eseguito
concorrentemente usando un altro programma chiamato Twilight Make
(TMake), così l'utente può continuare ad editare il sorgente mentre il
computer sta lavorando.

Per installare TDS si può usare l'Installer della Commodore. Per
iniziare l'installazione basta un doppio click sull'icona di nome
'Install TDS' e seguire le istruzioni. Lo script di installazione
modificherà la tua 'user-startup' per aggiungere un assegnamento alla
directory che contiene i programmi e che sarà chiamata 'TDS:'. Inoltre
avrete anche la possibilità di scegliere se installare alcuni esempi
di progetti che vi protranno aiutare a creare i vostri progetti.

Se non avete l'Installer, allora potete installare manualmente il
software creando una directory e copiandoci tutti i file presenti
nell'archivio. Per ultimo aggiungete un 'assign TDS: <la vostra
directory>' al file 'user-startup'.

