******************************************************************************
		LA SCENA - PARTE CON INTERVENTI E AGGIORNAMENTI
******************************************************************************

Tra le novita' italiane, devo segnalarvi l'apertura dell'area DEMO.ITA nella
rete FIDONET. In questa area nei primi mesi non c'e' circolata un gran che
di gente, al massimo una ventina di persone, di cui l'80% PCisti, ed hanno
parlato delle routines delle linee e del texture mapping, poi anche del
progetto di fare un diskmagazine in Italiano, che pero' e' stato fatto solo
su Amiga, per ora: si tratta di INFAMIA/MHD.
Leggendo i messaggi ho notato che molti identificavano le demo con il numero
di facce dei solidi che girano a video, e altri non sapevano cosa fosse la
scena. La cosa peggiore e' che c'era disinformazione sulla scena AMIGA, data
la scarsa presenza (c'erano solo i Morbid Visions di gruppi Amiga, mentre
su PC c'erano 2 o 3 gruppi.
Per informare della situazione Amiga e delle mie idee sulle demo ho scritto
un paio di lettere, che riporto di seguito, dato che possono risultare
interessanti, almeno come "storia" dell'area DEMO.ITA:

******************************************************************************
			LETTERA 1
******************************************************************************
  
Salve, sono Fabio Ciucci, per la scena Randy/RAM JAM. 
Possiedo sia Amiga che PC, quindi dovrei evitare il disprezzo 
preconcetto sia dei PCisti che degli Amighisti, che ho notato 
forte qua, dato che vicino alla parola "Amiga" di solito si 
trovano cose come "schifo", "pena", ecc. 
D'altronde una componente della scena e' il tentare di mostrare, 
con le demo, che il PC e' meglio dell'Amiga o viceversa; cio' 
assieme al tentativo di dimostrare che una persona e' piu' brava 
di un'altra. 
Ma le demo sono SOLO "dimostrativi grafici", come scritto nella 
policy d'area? 
Se le demo fossero solo questo, mi sarei dato ad altro. 
E' necessario mentire a se stessi, come quando un PCista si vuol 
convincere che la bella demo amiga che sta vedendo fa schifo? 
Se un amighista parla bene del PC deve essere emarginato? 
Chi sono io? Un ragazzo ventenne, studente d'architettura. 
Nonche' coder Amiga, e un po' PC; potrei parlare di tecniche 
e routine, ma ci sono in giro .doc piu' esaurienti di me. 
Sono un veterano: le mie prime intro Amiga sono del 1990, le prime 
prove del 1986, su C64. 
In quel periodo mi chiedevo se i coder fossero umani, contemplandoli 
come divinita' o genialoidi. 
Poi, quando riuscii a fare questi dannati cubi 3d rotanti, mi resi 
conto di come fosse semplice: non serviva genialita'. 
Sbirciando nel codice, ho scoperto che molti si fregavano o 
scambiavano listati, quindi bastava ottenerli e cambiarli per 
allungare la propria demo. 
Quindi, le demo non sono fatte da geni che partono da zero e 
inventano tutto da soli, bensi' il frutto di un lavoro collettivo 
della scena. 
Di qui molti slide di effetti uguali, con oggetti e colori 
cambiati, ma routine simili, e nessun significato. 
Allora cercai di avere contatti, fondai un gruppo, poi "morto", 
e leccai i piedi ai finlandesi. 
Ma i finlandesi non rispondevano, i danesi mandavano una letterina 
di 2 righe, i tedeschi pure, gli italiani erano introvabili. 
Non ero ELITE, al loro livello: non meritavo la loro considerazione. 
La ricerca di fama nella scena spinge programmatori, grafici, ecc. 
a perdere tempo facendo demo e altro senza lucro, ne' riconoscimenti 
nel mondo reale: i soldi non contano come la fama. 
Allora mi misi a fregare routines, a cambiarle e migliorarle, e ho 
messo insieme demo "decenti", ma barando (come molti) per fare piu' 
di cio' che potevo al momento. 
MA CON LE DEMO HO OTTENUTO LA CONSIDERAZIONE DI QUALCUNO... piano 
piano divenni Elite, cominciai a leggere "Randy" nei magazine e 
nelle classifiche, e cio' mi rese ancora piu' elite. 
Racconto un fatto: tempo fa uno "nuovo" telefono' a un membro "elite" 
della scena, ma fu' trattato da pezzente, nonche' costretto a sentire 
i meriti di questo individuo. 
Conoscevo l'esaltato solo di fama, e decisi di chiamarlo pure io: 
mi tratto' rispettosamente, e addirittura mi confido' che le sue 
demo "non erano molto esaltanti". 
NOTA: Il dire di aver fatto chissa' cosa, quando la realta' e' meno 
esaltante, si dice "spandimerding". Non scherzo, il termine e' usato 
anche all'estero, (coniato pero' da un italiano: Macno). 
Poniamoci delle domande: le demo migliori sono quelle che hanno 
i solidi con piu' facce? 
Tutte le demo nuove, dato che hanno effetti momentaneamente nuovi, 
sono migliori delle demo vecchie? 
Sono piu' belle le demo Amiga o quelle PC? 
E' piu' bello il piede o la mano? 
Come si fa ad entrare nella scena? 
Un quadro impressionista, dato che e' vecchio e gli "effetti" pure, 
e' sempre peggiore di un'opera di oggi, fatta con colori 
tecnicamente superiori ed effetti innovativi? Cos'e' l'arte? 
Queste domande esprimono il concetto che, mentre la tecnica 
stupisce solo nel suo contesto storico, l'arte desta stupore 
sempre, perche' e' legata all'uomo, il cui senso artistico non muta 
nel tempo. 
L'arte si puo' creare con un pennello, con un c64, con un Amiga, con 
un 286 o con un pentium. 
Tuttora amo sentire musiche del C64, e molte le preferisco ad 
altre prodotte da schede awe32 o GUS. 
Se fai una demo lenta, e per velocizzarla compri un processore 
piu' veloce, tu rimani lo stesso, e' il computer che e' cambiato. 
Pensate al futuro: quando i computer faranno in basic quello 
che fanno ora solo in assembler, quando i programmi di ray-tracing 
calcoleranno in tempo reale a video, avra' qualche significato 
programmare demo? Le sfide si potranno dare solo su vecchie macchine: 
il concetto di demo ha come base un limite da superare, non un 
computer da aggiornare (al contrario della logica di mercato). 
Inoltre, non sarebbe bello che le demo avessero qualche senso, che 
comunicassero un messaggio? 
Immaginate una demo ambientalista, con un fungo atomico 3d in 
motion blur... 
Potresti condividere o no le idee degli autori, accrescerti 
culturalmente, anziche' stare a contare le facce e i colori di un 
solido messo li' a caso. 
Inoltre, non sarebbe bello che la gente cercasse anche demo ULTIME 
classificate, leggendo l'indirizzo degli autori, i quali 
risponderanno alla vostra lettera, al contrario dei vincitori? 
La scena non e' un modo per conoscere gente, non ancora tutta elite? 
Un nuovo gruppo non ancora bravo, dovrebbe rilasciare qualcosa come 
gli viene, scrivendo "ci scusiamo per la non alta qualita', e' la 
nostra prima intro". 
Vorrei veder uscire piu' spesso demo non eclatanti di nuovi gruppi, 
piuttosto che poche demo dei soliti gruppi elite. 
Tornando a me, dopo anni spesi stando aggiornato (ho fatto la prima 
demo italiana per a1200), mi sono reso conto che in Italia eravamo 
solo una decina di coder. 
Allora ho perso interesse per le news, e ho aiutato chi voleva 
imparare, scrivendo un corso che parte da zero assoluto: ci ho messo 
un anno, rinunciando a fare nuove demo.  
Ho fatto uscire il corso nel disco allegato ad una rivista, l'ho 
mandato nelle bbs, e ho messo annunci. 
Pensionati e dodicenni stanno imparando benissimo! 
Se avete The Games Machine n.78, (Settembre), o il n.76, noterete 
che nel talent scout si parla del mio corso. 
Se fate demo, mandatele al talent scout: cio' sensibilizza le masse! 
Su Amiga chi vuol cominciare ha solo da copiarsi il mio disco PD. 
A proposito: avvertite tutti gli amighisti in area! 
Su PC purtroppo una cosa del genere, in italiano e completa, NON 
ESISTE, come lamentano molti. 
Inoltre programmare il PC, a causa delle molte schede diverse, e' 
assai piu' difficile che programmare l'Amiga. 
So del CDROM "Demos Development Kit" e del file prg.5f8, ma sono 
solo docs sparsi, utili agli esperti, ma POCO a chi e' a zero!! 
Ho chiesto ai Soft One, ma dicono di non aver tempo per un'opera 
cosi' colossale. 
Io su PC non ho competenza, e devo badare agli amighisti che 
vogliono nuove lezioni. 
Quindi, invito i coder PC a fare un corso tipo il mio. 
Ecco la lista dei gruppi Amiga italiani: 
  
- RAM JAM         Siamo 39 membri, autori di demo come teknomerda 
                  e "It Can't be Done", e del diskmag THE CHARTS. 
                  Abbiamo una pagina www in http://ing.univaq.it/~max 
  
- BSD             (BIOSYNTHETIC DESIGN): demo "TENEBRA", rilasciato 
                  al party "somewhere in holland 95". 
  
- LUSTRONES       Vincitori con "Uncoded" al party SING SING tenutosi 
                  a Milano, risiedono principalmente a Treviso. 
  
- MORBID VISIONS  Hanno rilasciato una BBS-DEMO, "Extrema". 
  
- MEGAHEAD TEAM   Nuovo gruppo, preparano un disk magazine in 
                  italiano. 
  
Non cito altri perche' non produttivi al momento. 

******************************************************************************
			LETTERA 2
******************************************************************************

 
Salve, sono Randy/Ram Jam (Fabio Ciucci), questo e' il mio secondo messaggio.
 
- Inizio con note su messaggi dell'area:
 
Ehi Gif Agonflux/G&G, aspetto Jumble! Mettici un tricolore!
 
Lelio della Pietra: Sono dei vostri! Ma proprio di tecnica devo parlare?
E' uguale se faccio lo storico-filosofo-designer scenistico?
 
Nota per CRAB/Nemesis: 9 fingers non e' un'ANIMAZIONE: i frame sono definiti
da coordinate di poligoni, poi filla col blitter e sovrappone altri effetti
realtime. Il coder ha venduto l'Editor a 1000$, troppo per un player
di animazioni!
Non penso che le demo del futuro sembreranno videoclip, quelli SARANNO
videoclip: le demo per me sono quelle che girano su a500 e 386.
Poi, per le prestazioni, guarda che fanno le SONY Playstation, e altre
console RISC: le CPU sono veloci 10 volte un pentium, disegnano 500mila
poligoni TextMappati/Sec. (24bit di colore!), e fanno gouraud + z-buffering
via hardware...
Su Amiga/PC e' impossibile competere: punterei su originalita', significato
e anche sull'ITALIANITA', perche', ormai, un bambino che ha la Playstation
vedendo le demo dell'ASM 96 ci ride sopra per la primitivita'!
Pensa che ultimamente mi diverto a programmare lo ZX Spectrum: ho scoperto
routine 3d su giochi del 1984-86, che su Z80 filano! Questo e' coding!
Pero',se facessi demo per Spectrum, le potrei vedere solo io: le demo si
fanno su Amiga/PC, per comunicare a molte persone (e non si deve certo
comunicare quanto siano limitate sul 3d rispetto alle consolle attuali!).
 
Approvo il msg di Zion: la scena non e' solo chat, ma soprattutto release.
Sanno fare tutti a trovare un'altro e dire che insieme sono i Superandroids.
Qua in quanti hanno releasato? Fino a che un gruppo non ha releasato qualcosa
non e' nella scena, ma la segue da fuori.
La scena unisce per FARE, non per guardare l'altrui opera.
Tra il dire e il fare ci sono di mezzo il CODICE e il saper RINUNCIARE ad
altre cose: gli autori delle demo migliori di solito non vedono la TV, escono
poco, e sull'HD hanno solo l'assemblatore!
Occorre RINUNCIARE all'uso medio del computer: stop alla continua copia e
prova di programmi/giochi; fregarsene di novita',CDROM e di cio' che non e'
SCENA, o non se ne fara' mai parte.
 
- Ora la parte propositiva della lettera:
 
Noto in area l'aspirazione a creare diskmagazine in italiano per la scena
ITALIANA. Ebbene su Amiga un mio allievo l'ha programmata: "INFAMIA" dei
MegaHead. E' uscito il n.0 con:
-Lista dei nuovi gruppi e loro articolo di presentazione+indirizzi.
-Report sui party (ASM95 e SIH) + "cos'e la scena" presa dal mio corso.
Uscira' periodicamente!
Ue', coders PC, che ci vuole a stampare testi a video? Fatevela!
Un'idea: si puo' fare una rivista simile per Amiga/PC: i redattori di Infamia
scambierebbero i testi con quelli della rivista PC, cosi' si avrebbero il
doppio di articoli di interesse generale (report di party, ecc.), su entrambe
le riviste. Inoltre le 2 scene si conoscerebbero, favorendo contatti tra
gruppi Amiga e PC, magari vicini senza saperlo: grafici e musicisti possono
lavorare per entrambi i sistemi, pensate all'utilita'! (e al rubamembri!)
NOTA: Ho un file, Italia.TXT, con tutte le citta' italiane, che "riempio"
man mano con i nomi+indirizzi di chi mi contatta o di chi sento parlare,
per CENSIRE tutti gli aspiranti o bravi CODER, ma anche grafici e musicisti,
perche' sono richiesti dai coder stessi.
La prima utilita' e' che, se mi cerca un tale dalla citta' XXX, gli dico
chi sono gli altri scenizzati della sua citta'.
Ho aiutato a nascere club e gruppi, ad esempio i MegaHead, e ormai ho perso
il conto di tali unioni.
So com'e' frustrante fare musiche cosi' per niente, o pic sciolte senza
applicazioni.
Invece l'aggregazione crea motivazione: il coder e' stimolato a fare un
effetto sopra una certa pic; il musicista vuol adattare il .MOD al demo, e
lavora anche la notte, il grafico sa che DEVE finire le pic PER qualcosa,
e lavora sodo.
Questa iterazione e' il miracolo che fa nascere le migliori demo.
L'utopia e' che anche su PC qualcuno censisca coder/grafici/musicisti:
poi potremmo fondere periodicamente i 2 file, favorendo i contatti tra
chi opera su piattaforme diverse, ma sta vicino di casa!
Ma lo vogliamo togliere il monopolio ai Finlandesi, o no?
Inoltre, dato che qua in DEMO.ITA si "beccano" solo alcuni col modem e non
certo le masse, (migliaia di persone cercano di capire con che "programma"
si fanno le demo, sempre che ne abbiano vista una), dovreste provare a
fare divulgazione: io ho scritto i primi 2 articoli "seri" sulla scena usciti
su una rivista italiana (Enigma Amiga Run). Benche' non mi abbiano pagato :(,
molti hanno capito perche' i coder fanno i "cubetti".
Dobbiamo ringraziare Virtual e TGM, quando parlano di demo!
Provate a infilarvi nelle redazioni, affiggete messaggi nelle bacheche!
Ma quando la gente sapra' che le demo esistono, e ci sara' chi vuol imparare,
allora dovra' esserci un mini corso su PC da ZERO al plot di qualche punto.
Attualmente ho 162 utenti registrati al corso Amiga, in quasi tutte le citta',
da Bolzano a Palermo, (piu' chi non mi ha contattato).
Cio' grazie a sforzi di distribuzione, in tutte le vie, annunci compresi.
Questo mese il corso e' finalmente finito su un CD-ROM PD per Amiga!
L'altra settimana ho spedito a TGM delle routine "sciolte": un torus in
gouraud, un cubo in texture+motion blur e un effetto warp. Questo perche'
scrissero che la mia ultima demo aveva effetti "vecchi"... beh! erano
presi dal corso, ci credo! Avevo puntato sulle mie pic, ma come grafico
non sono compreso. Non finiro' queste routine, ma serviranno perche' su TGM
si riparlera' di SCENA ITALIANA e DEMO!
 
- Infine la parte malinconica:
 
Ebbene, in area nessuno parla dell'uscita dalla scena, a parte il caso FC.
Questo perche' ci dovete ancora entrare o ci siete da poco, ma io invece vedo
la scena con malinconia, perche' ho visto uscire negli ultimi 3 anni quasi
tutti i miei vecchi amici, e oggi siamo alla seconda/terza generazione Amiga
e alla prima su PC. In fondo i miei vecchi colleghi non ci sono piu', il tipo
di macchine e routines e' molto cambiato, i vecchi gruppi sono tutti morti.
Insomma, cio' a cui ero affezionato NON ESISTE PIU' e vivo di ricordi, in
mezzo ai nuovi che aiuto, ma in fondo solo nel tentativo di riportare tutto
com'era ai bei vecchi tempi, cosa che non e' possibile...
Le demo che escono mi emozionano sempre meno, e preferisco rivedermi le
vecchie e mitiche demo del 1988/89. Il corso e' un'eredita' che ho lasciato
ai nuovi prima di assentarmi, perche' e' cio' che cercavo quando iniziai.
Ormai accendo l'Amiga e carico l'assemblatore senza accorgermene per
l'abitudine, allora ci esco e spengo, o mi sento qualche musica del C64.
Credo che la scena sia un fenomeno giovanile, che inizia e finisce
inesorabilmente, come gli ex capelloni ora sono diventati padri di famiglia.
Tra 30 anni gli scener di oggi avranno 45-55 anni... ma andranno sempre
ai Party? Io credo di no, forse solo pochi celebrolesi lo faranno.
Il ricambio generazionale e' inevitabile, e si notera' sempre piu'.
Ormai le tipiche "fiammate negli occhi" che mi facevano programmare cose
strane per decine di ore mi capitano sempre piu' di rado: l'ultima mi ha
fatto fare un'emulatore di scener, cioe' un intro che, oltre agli effetti, ha
un cursore lampeggiante: ci si puo' scrivere qualsiasi frase in italiano, e
lui risponde a tono, scomponendo la frase in parole, le parole in nomi,
aggettivi ecc., gli aggettivi in insulti/complimenti ecc., poi "ragiona" e
risponde!
Parlate male di RANDY e sono cavoli vostri! Non e' un'idea originale?
In sottofondo ci sono i fuochi artificiali e sopra un sinuscroll in
diagonale con una bandiera italiana ondeggiante. E va su Amiga500 di base.
Pero' ci ho messo molto, perche' non ho l'antica motivazione... :(
Se vi interessa "dialogare" con l'intro, la trovate nel disco di INFAMIA.

******************************************************************************
Ora ecco alcuni "articoli", o pensieri sulla scena, scritti da alcuni sceners
italiani.
******************************************************************************

------------------------------------------------------------------------------
			SCENA E FILOSOFIA.
------------------------------------------------------------------------------
 Jesus/RamJam

Il mio handle era EXECUTOR. Ho codato per anni e poi ho smesso. PERCHE?

Molte persone abbandonano il magico mondo della scena, senza motivo e poi
tornano e sentono il bisogno di essere ancora vivi.
La scena e' qualcosa di fantastico perche' ti inserisce in una struttura
grande e complessa, ti fa sentire importante ti fa conoscere molta gente e
ti da moltissime soddisfazioni.
Ma la scena "da sola" non basta per la maturazione intellettuale di una
persona. Non puoi vivere per un computer, non puoi passare le giornate a
pensare come programmare la tale routine o come realizzare la nuova musica.
La scena e' un "hobby", o meglio una "dimensione parallela", ed e' per questo
che la adoro. Ma e' "SOLO" questo, e non e' assolutamente come la vita vera,
che rimarra' sempre la cosa piu' importante per ogni essere umano.
Nella scena esiste la piu' totale liberta' di informazione e ogni persona
puo' fare virtualmente qualsiasi cosa.
Chiunque puo' diventare famoso e stimato senza dover spendere soldi ne'
conoscere politici, ma semplicemente facendo qualcosa che sara' giudicato
dagli altri, secondo il buon senso ed il gusto "popolare", "scenesco".
Ma quando si spegne il fidato computer esiste un altro mondo, forse piu'
difficile da vivere, con le sue nevrosi, i suoi problemi, ma che dobbiamo
vivere, perche' anche staccando la spina i problemi della vita rimangono.
Conosco alcune persone che vivono per la scena. La loro vita non esiste quasi
al di fuori della scena e quando le sento mi viene da chiedermi se esistano
veramente o siano solo delle allucinazioni, delle essenze virtuali.
Anche se gli si rompesse l'Amiga, loro rimarrebbero nella scena mentalmente.
Il computer e' forse uno degli hobbies piu' spettacolari, che puo' divenire
un culto quasi religioso o un modo per superare le depressioni, poiche' con un
computer puoi veramente creare qualcosa. Qualsiasi cosa.
Puoi simulare la vita che odi o la vita che vorresti, o capire le leggi che
regolano l'universo, o stupirti davanti agli infiniti che si nascondono dietro
ai frattali; ma non si tratta della realta', sono tutte simulazioni, falsita',
forse anche piu' belle della realta', o piu' brutte, piu' divertenti,...
Il computer e' uno strumento da usare nella giusta maniera. E la scena va
vissuta per quello che e', un gioco stupendo, un modo per conoscere altre
persone e passare un po' di ore in allegria. Ma non esiste solo lei.
Talvolta osservo la realta' e mi chiedo se quello che vedo esiste realmente
o se e' solo la rappresentazione di qualcosa d'altro.
Non sono mai stato convinto della unicita' della realta', a causa di un mio
difetto genetico chiamato daltonismo. Dato che io vedo la realta' con meno
colori, io non posso sapere come e' la realta' con piu' colori. E quindi
la realta' che io vedo e' una realta' esistente solo nella mia mente.
Nella scena sai gia' che quello che vedi e' falso.
Molte volte si sono lette notizie che parlavano di persone o cose che in
realta' non esistevano. Ma e' proprio questo il bello.
Uno puo' fare apparire quello che vuole ed essere quello che vuole
indipendentemente dal suo aspetto fisico o dal colore della sua pelle.
Ed ognuno puo' esprimere al meglio quello che ha dentro, quello che vuole
comunicare al mondo. Gia', perche' fare qualcosa per la scena significa anche
raggiungere molte persone in tutto il mondo con la nostra opera, a differenza
di un pittore che puo' raggiungere un solo acquirente per volta, ad esempio.
Ho una critica da muovere ai demo attuali: non comunicano niente.
Non accrescono la tua cultura o i tuoi sentimenti.

(NOTA DI RANDY: Non condivido questa affermazione di Jesus, infatti credo
  che alcune demo esprimano la visione del mondo degli autori, non in maniera
  esplicita, naturalmente. Una "sensazione di esplorazione" mi pervade
  spesso osservando demo fatte da persone distanti geograficamente o
  culturalmente da me, come se esplorassi i loro luoghi e parlassi con loro.)

E questa e' una grande limitazione: tutti vogliono mostrare quello che sanno
fare senza un vero contenuto. Se ad esempio guardi un film o ascolti una
canzone o guardi un video musicale, sei invaso da una serie di sensazioni
che ti fanno riflettere, ti identifichi in quello che vedi e trovi conforto
alla tua esistenza e alla fine ti puo' succedere di sentirti soddisfatto e
consolato, a meno che il film o video in questione non facessero schifo.
La nostra vita e' fatta di ricordi, in cui noi ci rifugiamo, in cui noi
scappiamo da quello che ci fa male in cui noi riposiamo quando siamo stanchi.
E spesso molte canzoni svegliano i tuoi ricordi, oppure alcuni film rimangono
impressi nella tua mente e talvolta ci pensi e sei felice. Facciamo un esempio:
quando leggo un libro, e lo finisco, il mio potere spirituale aumenta, ho
magari imparato qualcosa, ho studiato la psicologia di alcuni personaggi,
ho condiviso le idee con altri, insomma, ho cambiato qualcosa seppur minima
nella mia mente. Non mi e' mai successo qualcosa di simile vedendo una demo.

(NOTA DI RANDY: Jesus afferma che le demo non hanno il potere di far
  riemergere i ricordi (una cosa piacevole), ma questo non e' certamente
  vero per quelli come me (e lui!) che hanno il computer da molti anni.
  Infatti rivedendo le vecchie demo, o quelle OLD STYLE, mi ricordo di quando
  le vidi la prima volta, ai tempi delle scuole medie, e assieme mi
  riaffiorano ricordi bellissimi di quando mi piaceva la tale, ma lei non
  mi guardava nemmeno, o quando incontrai i primi amici della scena, e le
  serate passate parlando di videogiochi, demo, donne eccetera, assieme alle
  altre serate quando invece uscivo, e badate bene che i ricordi piu' belli
  e piacevoli affiorano QUANDO MENO CE LO ASPETTIAMO... non possiamo dire:
  "ora mi voglio ricordare una cosa bella", bensi' i ricordi riemergono per
  caso quando qualcosa ad essi connesso viene "rivissuto".
  Sicuramente una parte consistente del piacere che provo nel vedere e
  rivedere demo e videogiochi e' dato dai ricordi vari che mi "regalano".)

Una demo non ha mai catturato la mia immaginazione e non mi ha mai fatto
volare distante dalla terra.
Una demo non mi ha mai comunicato dei sentimenti o delle idee.
Questo e' quello che avevo cercato di cambiare con degli esperimenti che
peraltro sono rimasti unici nella storia della scena.
Questi esperimenti si chiamano Tekno Merda I e II.
Con quelli avevo cercato di comunicare un messaggio, e cioe' che in fondo la
vita puo' essere una grande cazzata, piena di risate, e anche il computer puo'
essere perso come ridicolo.
E infatti il successo di Tekno Merda e' stato molto maggiore delle mie
aspettative: ho ricevuto svariate lettere e telefonate da gente che non sapeva
niente della scena, ma che apprezzavano il mio lavoro.
Ed il primo passo verso qualcosa di nuovo e' stato fatto.
Poi purtroppo ho impiegato i miei sforzi per fare una demo "seria" in cui
in realta' non comunicavo niente. IT CAN'T BE DONE e' la migliore demo che
ho fatto, ma anche quella che odio di piu', perche' non contiene niente di me.
Non ha una mia impronta, non ti fa pensare o ragionare.
La vedi e dici BELLA, e basta.

(NOTA DI RANDY: Jesus pero' non ha considerato il fatto che il suo giudizio
  sulle demo (sue o altrui) riguarda solo i risultati visibili nella demo
  stessa, e non i cambiamenti culturali e psicologici degli autori. Anche
  ammettendo la tesi che le demo contemporanee fanno schifo, tesi che
  probabilmente Jesus sostiene per "pubblicizzare" le sue nuove produzioni,
  occorre anche pensare a cosa e' successo a chi le ha prodotte: il coder
  ha affinato il suo modo di ragionare, al di la' della programmazione
  assembler, in senso generale; il grafico pure si e' evoluto artisticamente,
  come il musicista, inoltre e' probabile che gli autori si siano sentiti
  molti gratificati dal risultato, rendendoli piu' felici, e possono aver
  trovato nuovi amici in coloro che li hanno contattati all'indirizzo scritto
  nella demo, bella o brutta che sia. La stessa visione del mondo di Jesus e
  la sua idea (momentanea) sulle demo e' stata fortemente influenzata dalla
  sua affinazione intellettiva avvenuta durante la programmazione costante.)

E in questo ultimo anno non ho piu' fatto niente perche' principalmente ero in
una profonda crisi filosofica e volevo trovare il motivo che spingeva il mondo
ad andare avanti. Non lo ho trovato, ma mi sono reso conto che avevo
abbandonato tutto quello che avevo; e con fatica sto ricominciando tutto.
Ma ora sono cambiato, e ho anche cambiato handle, questo perche' voglio
ricominciare da zero ed in maniera diversa.
Voglio creare qualcosa di nuovo, una demo che quando la guardi ti comunica dei
sentimenti, ti svela dei misteri, ti fa sentire arricchito.
Il computer puo' creare e mostrare qualsiasi situazione, far sentire delle
musiche che ti possono dare delle emozioni. Voglio creare su computer quello
che puo' essere un film per il grande schermo: un qualcosa che comunichi al
mondo la mia visione delle cose, tramite immagini, situazioni, musiche
appropriate, atmosfere.
Sto gia' pensando ad un nuovo prodotto, che forse non chiamero' demo, che
forse non vedra' mai la luce e rimarra' per sempre allo stato embrionale.
Ma se riusciro' ad indirizzare bene i miei sforzi (e quelli delle persone
che presto contattero' per realizzarlo....Hey, ci sei anche tu RANDY....)
forse riusciro' a creare un nuovo modo di fare demo su computer.
Un modo per comunicare al mondo quello che penso, quello che voglio, la
mia ansia verso l'infinito e verso il finito.
Questa e' filosofia. Questo e' un computer. Forse dalla loro unione puo'
nascere un qualcosa di vincente o forse nascera' una creatura gia' morta
prima di arrivare al parto. Solo il futuro potra' dirmi quale era la verita'.
Io so solo che sento il bisogno di creare e di comunicare ad altri la mia
situazione e di dividerla con il mondo e di regalare dei sogni, di fumo, di
cristallo, di aria e nuvole, ma dei sogni in cui perdersi e ritrovarsi ed
essere felici per un po'.
					Jesus/RamJam
					Andrea Fasce
			 :    ______
			 !  ./      \.
			 ¦ _!___  ___!_
			_:__|(_°)(°_)|____
			\ __.  (__)  .__ /
			 \_\|        |/_/
			 :  (\______/)
			 `---\  --  /
			      \____/

------------------------------------------------------------------------------
			    LE DEMO COME ARTE
------------------------------------------------------------------------------
 Randy/RAM JAM

La filosofia estetica ci dice che alcune figure e alcuni suoni se combinati
in un particolare modo detto ARTISTICO producono di per se' piacere: e' il
caso di chi rimane estasiato vedendo un dipinto o ascoltando una musica; se 
ci pensate bene CHI CE LO FA FARE di provare piacere solo vedendo una figura?
Si dovrebbe provare piacere solo soddisfando i nostri desideri, ad esempio
facendo l'amore, mangiando una pizza, picchiando uno antipatico.
La psicologia infatti ci dice che fare l'amore, sfamarsi e fare
violenza, ossia sfogare aggressivita' e autoritarismo, sono le cose cui tende
una persona.
Eppure esiste UNA e UNA SOLA altra cosa che procura piacere, oltrettutto
DISINTERESSATO, ed e' l'ARTE.
Il problema cruciale e': COME MAI?
Questo lo sanno solo gli artisti! Infatti la differenza tra un artista e il
suo pubblico e' questa: entrambi traggono piacere dall'arte, ma mentre uno
spettatore non e' in grado di produrre altra arte, al massimo puo' copiarla 
perfettamente, l'artista continua a crearne, proprio perche' SA come combinare
i suoni o i colori in modo ARTISTICO, se non altro lo sa a livello intuitivo,
non lo sa spiegare precisamente, data la complessita' del concetto di ARMONIA,
ma quando e' ispirato crea ARTE.
Come per tutte le cose, anche per l'arte si possono trovare persone a cui
piace di piu' o a cui piace di meno: quelli a cui l'arte piace di piu', ossia
che si abbandonano senza problemi al piacere che essa procura in tutti gli
uomini (e donne), sono gli ARTISTI e i COLLEZIONISTI/FALSARI.
Alla seconda specie appartengono coloro che rubano immagini o suoni per
camuffare goffamente il tutto e spacciarlo per opera sua, infatti si tratta di
artisti mancati, perche' dell'artista hanno la forte attrazione per la
bellezza nelle sue svariate forme, ma gli manca il metodo, la capacita' e la
voglia di capire il PERCHE', di CERCARE LA VERITA' sul mistero dell'ARTE, cosa
che ogni artista CHE SIA ARTISTA intraprende.
L'aspetto piu' ridicolo di coloro che tagliuzzano musiche o immagini (detti in
gergo LAMER, pronuncia LEIMER), e' che non immaginando nemmeno lontanamente
la causa del piacere che gli procura un disegno o una musica, ad esempio
credono che sia la qualita' dei campionamenti audio o il numero dei colori su
schermo, ma si accorgono poi che non e' vero, basti pensare alle musiche del
Commodore64, senza campionamenti, ma spesso opere d'arte superiori a
moltissime delle musicacce Amiga.
Rimasti scontenti del fatto che aumentando i colori spesso impasticciano la
figura, o che facendo un modulo musicale lungo un megabyte, questo fa schifo
al confronto di una musichetta CHIP di 10Kb, magari del Commodore64, spesso
si comprano un PC-MSDOS credendo che cambiando il computer con quello piu' in
voga al momento, aumentino le sua capacita'.
Ma la sua fine sara' quella di aver speso milioni per avere un pentium con
tutti i fronzoli per vederci QUASI ESCLUSIVAMENTE le donne nude sul CDROM,
dato che il successo del PC+CD ROM e' SICURAMENTE dovuto al fatto che tutti
i bianchicci senza donne sbavano al pensiero di avere tante donne fatte a
mattoncini sul loro monitor.
Questo non fara' altro che chiudere definitivamente ogni speranza per costoro
di creare qualcosa di bello nella vita, e forse anche di trovare una ragazza.
Sia chiaro che il computer si puo' fare arte come schifezze, non e' vero ne'
che col computer non si puo' fare arte perche' il supporto sono i bits, ne'
che tutte quelle cavolate di ray tracing con le sferette lucide a 16 milioni
di colori che si vedono alle volte sono arte, perche' sono molto colorate o
perche' lo scanner che si e' usato era di marca.
La cosa piu' ridicola, e' che tra qualche anno i computer con processori CISC
come gli 80x86, pentium e successori saranno abbandonati, assieme ai nostri
680x0, per sistemi RISC, come il PowerPC, perche' vanno piu' veloci, e i
PCISTI MSDOSSISTI dovranno comunque buttare via quello sgabuzzino del PC.
L'arte si puo' fare con Amiga, con un pennello, con un fischietto da arbitro,
con gli stuzzicadenti, e si puo' fare con MS-DOS o con l'MSX, conta CHI usa i
mezzi, non il mezzo stesso! Non si diventa artisti usando i pennelli di
Leonardo, ne' programmatori usando il mio computer, ne' affascinanti
mettendosi le mutande di Elvis Presley.
Comunque occorre dire una cosa importante: la tecnologia si sta "evolvendo"
nel senso di processori piu' veloci e memorie di massa (CD-ROM) piu' grandi.
Questo porta a rendere piu' difficile all'utente medio la programmazione, in
quanto i processori piu' veloci (tipo RISC) sono anche piu' complicati da
programmare, inoltre andando veloci non si compete piu' sull'ottimizzazione
della routine semplice, che chiunque sa fare, ma si compete su routines
sempre piu' complesse MATEMATICAMENTE, tanto il processore riesce ad eseguire
piu' istruzioni. Di conseguenza la programmazione diverra' sempre piu' una
sottospecie della matematica, e vincera' chi la sa di piu', a differenza di
ora che vince chi conosce meglio l'hardware e il processore, cosa piu' umana.
Dal punto di vista delle memorie di massa (CD-ROM e giochi da 50MB), per
sviluppare un gioco servono ormai degli studi cinematografici, dove sono
girati dei veri e propri film digitalizzati con attrezzature costosissime, che
nessun utente medio puo' avere (nemmeno lo studio puo' avere). Quindi lo scopo
di tenersi un Amiga nel 2000 e' quello che ci si potra' ancora programmare
la demo o il gioco "in casa", con un computer di base, mentre quelli che
staranno "al passo coi tempi" saranno solo degli utilizzatori di software
di simil-realta' virtuale su cd-rom, che sara' prodotto solo da grandi
software house, e non da comuni utenti come ora, inoltre la programmazione
sara' molto difficile e ristretta agli addetti ai lavori (anche raccomandati).
Come ultima nota, occorre dire che per essere nella scena non basta essere
amico di qualcuno, ne' parlare male o bene di qualcuno della scena, ne'
conoscere la scena, ne' avere il modem e aver copiato qualche dischetto.
Per essere nella scena occorre aver fatto qualche musica, qualche
disegno o qualche routine. Altrimenti si puo' essere un trader/swapper, che
pero' sono quelli che non hanno voglia o talento di diventare scener VERI,
PRODUTTIVI, ma si limitano a dare giudizi (negativi) sulle demo, quando non
sanno giudicare ne' il codice, non sapendo programmare, ne' le musiche, ne'
la grafica, non sapendo fare niente. Costoro faranno bene a trovarsi qualche
altro svago o imparare a fare qualcosa PER la scena. Quelli che scrivono
articoli BENE, comunque, sono dei "pensatori", che influenzano potivamente
l'ambiente culturale scenistico, quindi danno il loro contributo.

 _ _________
 _  __ /_/_/\						Randy/RAM JAM
   _ _/_/_/\/\						Fabio Ciucci
   __ \_\_\/\/
  ___ _\_\_\/

------------------------------------------------------------------------------
	       LA PAROLA AD UN "GIORNALISTA" DI DISK MAGAZINE
------------------------------------------------------------------------------
THe RiPPeR/rj

Accetto ben volentieri la proposta dell'amico Randy/RJ di scrivere alcune
righe su un argomento così vasto, tortuoso e dannatamente affascinante quale
la "scena", sia perchè l'idea del suo corso di assembly nato e pensato da e
per la "scena" dimostra una sensibilità e intelligenza non riscontrabili in
tutti, sia perchè il poter finalmente scrivere un qualcosa, che non venga
letto solo da me stesso, nella lingua italiana, è un'occasione da non lasciar
sfuggire.
Condivido pienamente la presentazione in stile didattico-didascalico, che
poi contraddistingue tutto il corso, della "scena" fatta da Randy, e trovo
pure calzanti certe definizioni; alcuni passaggi, tuttavia, ma era
inevitabile, li definirei riduttivi e un pò fuorvianti.
Partendo quindi dalle righe scritte dallo stesso autore del corso cercherò
di proporvi l'argomento seguendo una concezione prettamente
scenico-giornalistica, se mi si permette l'orribile traduzione, piuttosto
che descrivervelo con una vision tecnica o tecnicistica proposta da Randy.
Premetto che se è pur vero che una scena PC è nata ed è in crescita è
altrettando vero che la Scena con la S maiuscola è sorta col C=64 e
continua come naturale prosecuzione sull'Amiga.
Sul perchè questo movimento abbia riscosso tale successo sulle macchine
Commodore, pur non essendo le più diffuse, è cosa interessante e di non facile
risposta.
Sono plurime le correnti di pensiero su tale argomento, ma non è questo il
luogo per soffermarci su tali problemi.
Basti sapere che ora come ora gli appartenenti alla "scena" Amiga oscillino
sull'ordine di alcune migliaia, ripartiti, come fatto giustamente notare,
in "coders", "graphicians", "musicians" e "swappers", categorie ben
illustrate precedentemente.
Fulcro, motore di tutto il sistema scenistico è il o la, a seconda si
seguano diverse scuole grammaticali, DEMO. Cosa sia un demo è già stato
abbondantemente spiegato da Randy, quello che vorrei sottolineare è che
questo fatidico demo non sia solo una sfida dell'uomo contro la macchina
(del programmatore che cerca di superare i limiti imposti dai componenti
elettronici) quanto una vera e propria, OPERA D'ARTE. 
Jesus e qualcun altro lo potranno contestare ma sono dell'idea che certe
espressioni visive, certe combinazioni di musica, colori, parole
armonicamente tessute in una sequenza viva e coinvolgente, chiamate demos,
possono essere paragonate a creazioni pittorico-architettoniche, a opere
letterarie, a vere e proprie forme d'arte. E mi sembra strano che proprio
un bravo coder come Andrea non sia mai rimasto in contemplazione di alcuni
demos, non sia mai uscito di casa, dopo aver spento il computer, arricchito
intellettualmente ed emotivamente.
Certo, un demo non può darti le medesime sensazioni che puoi avere leggendo
un romanzo, ma d'altronde, non puoi nemmeno dire che le sensazioni che hai
con una ragazza sono le stesse che si provano leggendo Dante; sono tutte
BELLE e piacevoli sensazioni, che ti arricchiscono interiormente, ma sono
DIVERSE.
Chiarito questo vorrei tornare sul concetto di internazionalità della scena,
su come siano positivamente influenti solo la personalità, il carattere e la
mentalità dello scener e non le sue appartenenze e caratteristiche sociali.
Lo scener infatti è la proiezione di una persona in una "dimensione" diversa
da quella reale.
Capisco come possa sembrare ostico questo concetto, ma ritengo sia
fondamentale sottolinearlo.
Si usa dire che una persona entra nella scena, trovandosi un soprannome,
magari creando qualcosa e iniziando a scambiare lettere e dischetti con altri
sceners, ma l'operazione è ben più complessa di come possa apparire.
Questa persona non entra nella scena, ma CREA, PLASMA un personaggio con
cui GIOCHERA' nella scena.
E questa creazione dello scener, del proprio alter ego proiettato, parte già
dalla scelta dell'alias, dal modo in cui ci si presenta ai contatti, da quello
che magari si scrive sullo scroll-text del proprio demo, accusando qualcuno
di aver usato tecniche illecite (usato la musica di qualcun altro, usato lo
scanner per fare figure) o magari esaltando sè stesso od il proprio gruppo.
E' questa la POTENZA della scena, il poter vivere esperienze diverse dal
quotidiano, il poter fare, dire, pensare, conoscere qualcosa sganciati dalla
reale condizione sociale.
E' comprensibile il timore espresso da Executor (Jesus) sul fatto che
questo sganciamento dalla realtà possa degenerare in alienazione, ma non lo
condivido. Ritengo sia un luogo comune quello nel quale lo scener medio è
un disadattato, una persona incapace di instaurare relazioni con altri
esseri umani (specie se dell'altro sesso), il ragazzino bianchiccio di
Fabio insomma (ma sei sempre abbronzato tu?? 8]). Anzi, penso che la
maggioranza degli sceners, specie la "vecchia guardia", siano dei ragazzi
che sono cresciuti assieme ai computers, che hanno visto il loro hobby, la
loro passione, trasformarsi da elitaria a divertimento di massa, che hanno
assistito a tutti questi sconvolgimenti tecnologici da una posizione più
consapevole perchè in possesso del know-how del pionierismo informatico.
E' chiaro che parlo da appartenente alla categoria e potrei essere reputato
fazioso, ma penso anche chi non ha condiviso i medesimi anni con il medesimo
spirito, se però è dotato di un minimo di coscienza critico-storica, può
perlomeno comprendere e ammettere la veridicità delle mie affermazioni.
Vorrei infine concludere questo mio breve intervento spezzando una lancia
in favore di chi nella e per la scena non fa nulla, se non diffonderne le
opere, o, molto immodestamente, scrivere pompose critiche e boriose
impressioni su ciò che gli altri producono. 
Ritengo comunque che anche questo sia un lavoro meritorio, certo, perchè se
fatto con coscienza e con un minimo di conoscenza può accrescere la
valorizzazione dell'operato dei coders, grafici e musici, rivelandone
magari oscure angolazioni od osando interpretazioni estreme del significato
del demo. Non ritengo di esagerare affermando che il giornalismo interno
alla scena ha regalato intuizioni che possono essere definite
filosoficamente illuminanti.		

		_________              ::::::: THe RiPPeR/rj
		\       /_____    . .:::::::::
		 \     /    _¬\
		  \___/\____/  \
		  /  ¬\  T   __/
		  \___/  l___T
		         /  ¬\
		         \___/

------------------------------------------------------------------------------
	       		LA PAROLA AD UN VETERANO
------------------------------------------------------------------------------
DR. G of RaM JaM

Potrei definirmi uno dei veterani della cosiddetta scena italiana anche
se su questo ci sarebbe da discutere visto che la stessa comprende più
filoni: anch'io ho iniziato scambiando dischetti per posta con persone di
tutto il mondo e devo dire che è un'esperienza unica, primo perchè si
riesce a conoscere una moltitudine di persone con le quali a volte si
instaurano profondi legami di amicizia. E poi perchè si entra a contatto
con un mondo nuovo, del tutto sconosciuto, scoprendo così una fitta rete
di contatti e provando delle sensazioni di vera partecipazione a questo
underground cibernetico: la sensazione ed il bisogno di aggregazione che
si provano sono enormi e piu si scopre questo mondo più cresce la
voglia di sapere e di rendersi partecipi infittendo la propria rete di
conoscenze.
A poco a poco diventa come una droga, l'effetto non è cosi devastante ma ha
il suo peso, ed a volte riesce persino a modificare gli atteggiamenti e il
modo di pensare delle persone che ne fanno parte: ciò è quello che definirei
interazione totale tra uomo e computer.
Non vorrei spaventare nessuno usando certi termini e disegnando la scena come
qualcosa di terrificante e coinvolgente, lo è senz'altro, ma il bisogno di
partecipazione fa parte del bagaglio culturale umano ed è una necessità
indipendente dal contesto preso in esame.
A tutti coloro che sono alle prime armi ed hanno voglia di addentrarsi in
questo mondo così affascinante vorrei dare un avvertimento: difficilmente
potrete dividere le vostre emozioni con qualcuno che non apprezza questo
particolare tipo di passatempo, mi è capitato molte volte di raccontare
come occupo parte del tempo libero a persone estranee all'ambiente ed essere
additato come un 'diverso', uno che passa le giornate chiuso in casa dietro
il monitor, un incompreso, un misantropo insomma!
Siate pronti anche a questo ed evitate di parlarne con chi non può
condividere la vostra passione per i computers e le mille attività 
connesse che corrono su binari paralleli ma non si incrociano mai.
Seconda osservazione non meno importante: non lasciate che il tutto 
prenda il sopravvento diventando quasi una ragione di vita.
A volte succede che la scena abbia questo effetto su persone che non hanno
molte  relazioni sociali e sostituiscono il computer alla presenza umana. 
SAPPIATE TRACCIARE UN LIMITE! NON ABUSATENE MAI... Ho conosciuto persone 
che avevano della scena un'idea del tutto sbagliata mettendola in primo 
piano e considerando tutto il resto come relativo.
L'amiga è un mondo in continua espansione e tale deve rimanere, spetta a
noi cercare di evolverlo al meglio diffondendo le potenzialità di questa
macchina prodigiosa dimostrando che i tentativi di apprendimento che
ognuno di noi si sforza di fare sono esclusivamente diretti a buon fine
e non con scopi secondari come molti erroneamente credono: computer non è
sinonimo di programmi seri, videogiochi o pirateria, è un universo nascosto
tutto da scoprire e che offre quotidianamente un' infinità di aspetti
inimmaginabili e pieni di lati oscuri che meritano realmente di essere
approfonditi.

                            DR. G of RaM JaM

------------------------------------------------------------------------------
       		LA PAROLA AD UN CODER DELLA NUOVA GENERAZIONE
------------------------------------------------------------------------------
Aga/Lustrones

Ricordo il sabato 2 ottobre 1993, che passai allo SMAU di Milano, dove, nella
mattinata, vicino allo stand Commodore, feci le mie prime conoscenze con i
tipi della scena (era il mio primo SMAU da coder...).
Ho un vago ricordo di un ragazzo alto, magro, castano con i capelli mossi
che stava parlando con BTK/Skandal (che gia' conoscevo) ed un altro tipo con un
impermeabile giallo limone (acidissimo !), e col quale scambiai due parole;
parole - a rammentarle ora - stupide ed infantili, infatti, in sostanza stavamo
facendo a gara a chi se la tirava di piu': io dicevo che ero il coder « di un
gruppo emergente » e lui mi rispondeva rinfacciandomi che faceva « gia' da un
pezzo i megademo alla mia eta' ».
Poi venni a sapere che quel coder, in realta', aveva solo un anno piu' di me e
che era il famoso - ma io non l'avevo mai sentito nominare - Executor/Ram Jam.
Ciononostante, ho odiato quella persona per il suo atteggiamento strafottente
(e forse, lui ha odiato me, a patto che si ricordi) fino a circa 20 minuti fa
(17:50 - 25/VI/1995) quando ho cominciato a leggere le prime righe del suo
pensiero su questa "scena.txt".
Letto il titolo, da buon incallito, ho trovato subito qualcosa da ridire (del
tipo: « "Scena e filosofia": che titolo ! Chissa quante stronzate tirera' fuori
quell'esaltato ! Che sapra' lui di filosofia ?! » - i tipici preconcetti
che ci si fa sulle persone che SI VUOLE odiare); poi ai primi capoversi
ha cominciato a piangermi il cuore, per quanto male avevo osato parlare di una
persona che avevo etichettato e che non conoscevo assolutamente, ed, in pochi
istanti, mi sono auto-rivolto contro tutte le ingiuste accuse che gli avevo
rivolto alle spalle; alla fine del pensiero ho pianto davvero, e questa volta
per la gioia, una duplice gioia: da una parte mi ero finalmente liberato di una
parte di me stesso che avevo capito che non si addiceva ad una persona buona e
coerente, come mi ero sempre - evidentemente, erroneamente - considerato, ed
ero cresciuto un po' nel giro di pochi minuti; dall'altra avevo conosciuto una
persona uguale a me: quella persona che ero abituato ad odiare, in realta',
aveva molti punti in comuni col mio modo di pensare e provava esattamente le
medesime sensazioni, preoccupazioni ed era mossa dalle stesse passioni,
sentimenti e dallo stesso fine: Creare.
Caro Andrea, tu non mi conosci, io non ti conosco, ma ti porgo ugualmente le
mie scuse; so che non ti toccheranno, ma mi faranno sentire meglio: hai visto
come una persona puo' cambiare anche da un momento all'altro, e rendersi conto
che, alla fine, siamo tutti uguali: tutti intelligenti, tutti buoni, tutti
stupidi, tutti malvagi.
Visto - seppur a grandi linee - che ragazzo sei, so che tu mi capisci; a
giudicare da cio' che hai scritto, anche tu hai avuto crisi etico-filosofiche
e hai subito cambiamenti, e continui a subirne (ed il bello e' rendersene
conto) continuamente, tanto che ogni giorno sei diverso e sei un po'
migliorato.
Non so se sia normale tutto questo, se sia semplicemente una naturale
maturazione, ma trovo spontaneo discuterne con altri che ho capito dalle loro
riflessioni - magari implicitamente - essere come me.
Questi cambiamenti - per quanto mi riguarda - sono sempre positivi, e dopo il
grande sconvolgimento che ho subito 2 anni fa (per una storia personale che qui
non narrero') che ha cambiato completamente e radicalmente la mia vita, ho
aperto la mente ed ho capito che come una persona - a suo tempo - e' riuscita
ad "un-codare e poi re-codare" il mio cervello, sono convinto che, tanto piu',
si possa fare lo stesso per l'oggetto della nostra passione: i demo.
Piangevo per la felicita' perche' avevo trovato uno che voleva cambiare, che
aveva un senso per il bello, il VERO bello.
Non posso essere d'accordo con Randy quando afferma che le demo sono gia'
artistiche, e mi permetto di affermare - questa volta volontariamente con la
massima arroganza - che non basta e non deve bastare !
Le poesie del Canzoniere di Petrarca sono sia "tecnicamente" valide (per
l'italiano e l'eleganza stilistica) sia - soprattutto - poeticamente ed
artisticamente belle: per questo sono state punto di riferimento nel loro campo
per secoli, ed hanno reso il loro autore immortale.
"Love" dei Virtual Dreams sara' anche mostruosa, ma con il titolo non ha niente
a che fare: o Dr.Skull e' innamorato dell'assemblatore, o non ha capito nulla
di come si faccia arte.
Ebbene si, caro Andrea, i demo sono FREDDI, terribilmente freddi: non hanno
nulla che possa obiettivamente venir chiamato poesia od arte, c'e' solo
tecnica.

(NOTA DI RANDY: Come ho ribadito prima, mi distacco da questa teoria. Intanto
  non potete fare di tutte le demo un fascio, perche' le demo non sono tutte
  uguali. Secondariamente, non ci troviamo in sintonia perche' abbracciamo
  due diverse concezioni dell'arte: voi quella secondo la quale l'arte deve
  essere "impegnata nel comunicare un messaggio", ossia nella concezione
  estetica moderna, soprattutto di sinistra, che si scontra con la mia
  concezione di "arte come valore indipendente dal messaggio", di cui uno dei
  teorici di base e' Benedetto Croce. Io penso che puo' essere arte anche una
  demo che mi vuol comunicare un credo o un messaggio che non condivido, o una
  in cui non si legga un messaggio preciso, ma se ne denoti la bellezza.
  Ad esempio, una demo che si schieri a favore del razzismo e ne lodi
  l'utilita', nel caso sia bella, per me sarebbe arte lo stesso, anche se
  esprime "valori" che non condivido. Allo stesso modo, un cubo molto figo
  con un logo sopra, se raggiungono l'apoteosi del design e della tecnica
  possono crearmi l'emozione estetica necessaria per proclamare il tutto arte.
  Forse pero' uno che non sa valutare tale lavoro non lo apprezzerebbe cosi'.

Non ho nulla contro le super routine 3D, detesto il modo in cui vengono usate.
Guai a chi mi viene a dire che il computer e' una macchina, percio' con esso si
possono fare solo cose fredde: la carta su cui scriveva Petrarca non aveva
certo un'anima; avevano l'anima le poesie che lui scriveva, una parte della
sua anima perche' oggetto d'amore e figlie della sua creativita'; ecco l'arte:
cio' che in qualche modo ci avvicina - anche se infinitesimalmente -
all'Infinito, al "creare" qualcosa che sia in qualche modo una parte di noi
che duri oltre il tempo.
Qualcosa NON creato PER le macchine, che con la loro evoluzione tecnologica
rendono obsoleta qualsiasi opera in pochi anni, ma PER l'uomo, ed il suo
senso artistico, che non muta nel tempo.
Da 2 anni sto lavorando ad un progetto che, forse, e' piu' grande di me, e che
richiede un miracolo per essere condotto a termine: aspettando il miracolo e,
comunque, cercando di darmi da fare il piu' possibile, penso che sara' una
grande opera senza precedenti (NON la chiamo assolutamente demo: non e' una
dimostrazione di niente ! - Al "SING SING", ho provato tristezza quando Parsec
accenno' al pubblico eventualmente ignaro cosa fosse un demo, definendolo come
« una dimostrazione delle capacita' del computer »), a patto che venga fuori
cosi' come io la possiedo nella mia mente.
C'e' bisogno di aria nuova e migliore, aria che sia calda ed abbia un
sentimento: forse il mio professore di lettere aveva ragione quando diceva che
gli italiani spesso, durante la storia, hanno avuto grosse cadute, ma poi, per
un motivo o per un altro, si sono sempre risollevati con le loro stesse mani
dimostrando a tutti di non avere pari...
Sarebbe bello, un giorno, Andrea, lavorare assieme su qualcosa che magari
contiene un messaggio, una filosofia od una riflessione che condividiamo.
Sarebbe bello, un giorno, ragazzi della scena, da vecchi, ritrovarci e poter
dire che, forse, un qualche contributo al cambiamento in bene di questo mondo
passivo lo abbiamo dato anche noi, a modo nostro.


                                Aga/Lustrones
                                Alvise Spano'

------------------------------------------------------------------------------
	    LA PAROLA A PARSEC/BIOSYNTHETIC-DEZIGN/ABNOSTAFF
------------------------------------------------------------------------------
Parsec/BSD

Insomma: L`unico qui dentro che abbia detto qualcosa di vagamente sensato
anche se ( Come sempre ) assolutamente incomprensibile e` The Ripper/RamJam.
E con questo spero di guadagnarmi qualche altra posizione all`interno delle
charts.

Ma parliamo della scena.

Che ve ne frega? Perche` leggete questo testo? Se lo avete ricevuto in
qualche maniera significa che ne fate gia` parte senza saperlo e la cosa non
deve preoccuparvi visto che nemmeno la stragrande maggioranza degli sceners
ha ancora capito esattamente cosa sia la scena o come ci sia finita dentro.
Una cosa e` certamente importante: Non dovete avere paura.
La gente della scena non e` tutta come Randy/RamJam. Voglio dire...
Entrare a fare parte della scena non vi trasforma in psicolabili logorroici
come il nostro valente coder.
Appartenere alla scena non vi obbliga ad usare lo stesso italiano che e`
stato usato in questo testo!
Il fatto poi che nella scena ci siano MOLTE persone discutibili non e`
affatto indicativo: Con l`italiano di Randy ci si nasce.
Percio`, una volta stabilito che l`ingresso nella scena non comporta la
lobotomia frontale, siamo pronti a parlare delle cose che succedono al suo
interno e di che cosa fare o non fare per diventare parte integrante di
questo grande scherzo.

Per prima cosa e` essenziale capire che la scena e` un bel gioco di ruolo.
Certo con regole diverse, con meccanismi diversi, piu` affascinanti piu`
coinvolgenti, ma comunque simili.

1) Si inventa un personaggio
2) Gli si sceglie una "Attivita`"
   ( Che dipende da cosa siete in grado di fare )
3) Gli si sceglie un nome che suoni bene
4) Gli si appioppa un modem e lo si manda a fare in culo in qualche BBS.
   o a swappare mail con emeriti sconosciuti.

Potete diventare SCENER DI SUCCESSO o VERI SCENER.
E c`e` una grande differenza tra questi due ruoli.
Lo scener di successo e` una attivita` troppo impegnativa per essere
discussa e analizzata qui. Il VERO scener, invece, e` il vero personaggio
della scena. Non cosi` bravo da innalzarsi al di sopra dei suoi compari,
ma nemmeno cosi` incapace da non essere considerato.
Vi consiglio caldamente di non considerare l`ipotesi di diventare scener
di successo. E` una attivita` che richiede capacita` mentali non indifferenti.
Capacita` che, visto che state leggendo questo testo, suppongo voi non
abbiate. (GRIN).

La differenza sta nella impostazione mentale che avete.
Il vero scener ha alcuni atteggiamenti mentali che LUI crede essere esclusivi
del suo modo di vedere la vita, ma che in realta` sono cloni identici del
modo di pensare di tutti gli altri appartenenti alla sua categoria.
Questo e` essenziale.

Tutti, comunque, hanno in comune una profonda convinzione di superiorita`
rispetto al resto della scena e, nei casi peggiori, anche nei confronti del
resto del mondo.
Inutile dire che queste velleita` da messia sono spessissimo malcelate
nonostante gli sforzi fatti per sembrare umili. Cosa peraltro molto
importante nei rapporti sociali dello scener.

L`analisi di questi ruoli porta anche ad un`altra riflessione.
Il vero scener NON FA ASSOLUTAMENTE NULLA. Pero` e` molto sorpreso di non
comparire al primo posto di ogni chart.

Ma osserviamo da vicino ogni categoria.

IL CODER:

Il coder e` fondamentalmente un eclettico incompreso. Proprio come Randy.
Per diventare coder c`e` bisogno di una caratteristica: Dovete credere
fortemente nel fatto di essere unici nel vostro genere.
Dovete guardare molto interessati qualsiasi routine e commentare allegramente
che siete in grado di rifarla MEGLIO e che giri al doppio dei VBL anche su
un C=64.
La vostra routine migliore e` senz`altro uno schermo bianco che non mostra
assolutamente nulla... ma intanto dovete essere fierissimi del fatto che il
processore stia eseguendo miliardi di divisioni in una frazione di secondo.
Ecco: 
Il vero coder trascende il fisico e vive di idee.
Il vero coder non programma: Contempla.
Il vero coder POTREBBE programmare un iradiddio ma non lo fa perche`
e` superiore a questo tipo di cose ( Pitagora/HBT Docet! ).
Il vero coder e` lo spandimerda per eccellenza.
Ma soprattutto il vero coder accetta critiche solo da una persona:

                               Se stesso.

Il resto e` merda.
Non conta se il resto del mondo gli spiega qualcosa... il resto del mondo
segue gli schemi prefissi delle abitudini, solo lui, illuminato in una valle
di inconsapevolezza, sa cosa e` il giusto.

IL GRAFICIAN:

"Fuck the world" e` il motto del vero grafician che necessariamente deve
essere menefreghista, svogliato e irrimediabilmente votato allo stile di
vita "hip-hop", come DixieFlatline/BSD.
Il grafician vive con la continua consapevolezza di essere in grado di
eseguire murales quando vuole, anche se non ne ha mai realizzato nemmeno
uno in tutta la sua fortunata esistenza.
Ma tutto sommato l`intera vita del grafician e` un continuo susseguirsi di
"Certo che posso farlo ma ora non ne ho voglia".
Il lavorare per "se stessi" e` forse una delle caratteristiche principali
di questa categoria, sebbene tutti gli sceners abbiano in comune una spiccata
predilezione per l`interessarsi solo del proprio giudizio.

Il grafician combatte perennemente per far capire alla gente il valore delle
proprie opere, anche laddove lo schermo presenta una oscena accozzaglia di
linee incomprensibili.
Spessissimo, il grafician, realizza opere assolutamente banali e di nessun
valore. Proprio la loro banalita`, agli occhi di questi artisti, dovrebbe
essere la carta vincente del loro lavoro.
"E` cosi` banale che nessuno ci avra` pensato!" credono questi giovani
coglioncelli, ed e` cosi` che dedicano il loro tempo a riempire di puntini i
loro monitor realizzando opere che non varranno la gloria ne' a loro ne'
a nessun altro.

IL MUSICIAN:

Per essere un vero musician non dovete necessariamente avere orecchio
musicale: solo tanti soldi e quindi di una buona strumentazione.
Generalmente per cominciare e` sufficiente avere il protracker e caricare
uno di quei sample pestoni "Hunz Hunz Hunz Hunz" sul quale poi sara`
possibile costruire un nuovo meraviglioso pezzo techno.
Si: Il vero musician compone solo ed esclusivamente techno.
Certo, ogni tanto ha delle cadute e compone trance oppure underground, ma la
sua tendenza generale sarebbe quella di non distaccarsi dalla vena madre
della hard-techno.
In genere il musician non sa comporre e quindi usa uno degi stratagemmi
piu` vecchi del mondo per guadagnarsi la stima di chi lo ascolta:
Fare tutto quello che si puo` e poi farlo passare per "Esattamente-quello
che-volevo-ottenere" e non per "Non-ero-capace-di-fare-altro".
Per essere buoni musician dovete, a volte, fare uso di qualche droga pesante.
Questo perche` il musician non deve avere cervello.
La sua abilita` cresce in maniera inversamente proporzionale al numero
di neuroni intatti che gli rimangono nella scatola cranica.
Se credete di averne gia` pochi e quindi di possedere una limitata capacita`
intellettiva, potete anche non dedicarvi alle droghe.
Il risultato sara` lo stesso.

A volte il musician impara bene a maneggiare gli effetti del suo  protracker,
ma proprio a causa di questa sua necessaria idiozia non si rende conto di
poter dirigere i suoi sforzi solo in UNA direzione.
O compone... o impara gli effetti.
I musicians che imparano gli effetti, quindi, si ritrovano senza saperlo
a creare musica assolutamente incomprensibile e priva di qualsiasi armonia,
pero` assolutamente indiscutibile dal punto di vista tecnico.
E` il caso di Android/Talent che si sforza da millenni di estrarre dalla
nebula organica che gli fluttua tra le tempie, una musica che non piaccia
solo a lui...

...con scarsi risultati, devo dire.


IL WRITER:

Questa e` una attivita` affascinante.
Se credete di non potervi addentrare in nessuna delle categorie sopracitate
allora forse per voi c`e` l`article writer.
Per essere dei veri writer dovete SCRIVERE, se vi ricordate come si fa.
Mandate i vostri articoli alle diskmagazine e proponetevi. Se le cose che
avete scritto non dovessero piacere il gioco e` fatto:
Avete mosso il primo passo nel mondo telematico dell'editoria.

Potete scrivere di qualsiasi cosa sia di vostra competenza, ma l`importante
e` sempre scrivere qualcosa della quale non fotta assolutamente niente a
nessuno. In questa maniera vi giudicheranno presto come persone erudite,
profondi conoscitori di ogni campo dello scibile umano e soprattutto
irreprensibili e soporiferi scassapalle.
Tutte caratteristiche essenziali per un buon writer.

Bisogna prestare attenzione, pero`, a non cercare di distinguersi.
Nel momento in cui si parla della "scena" o di qualsiasi cosa riguardi
l`argomento, dovrete trattare la questione con delicatezza. L`accesso
a questo tipo di discorsi segue, per forza di cose, un percorso prestabilito
da immutabili canoni classici.

Eccovi alcuni suggerimenti studiati apposta da una specializzata equipe
di scenologi.
Sviluppate questi titoli come "temi" e mandate il risultato
( qualunque sia ) a qualche editor di diskmag, poi incrociate le dita e
caricate la vostra copia pirata di Pinball Illusion. Sicuramente qualcosa
di buono ne verra` fuori:

                             TEMI PER WRITERS:

                   "Amicizia nella scena: troppo poca."

     "E` uscita <Nome-Diskmag>... ma serve davvero un'altra diskmag?"

                     "Nazi-Scener una triste realta`"

                              "Chi e` Macno?"

                        "Basta con lo spandimerda!"

                      "L`amiga sta morendo. Perche`?"

             "Demo di qualita`. Dove sono i bei vecchi tempi?"

IL TRADER:

C`e` poco da dire, invece, su questa infelice casta di sceners.
Il trader e` da sempre il simbolo dell'incapacita` di posizionarsi
all`interno di una collocazione precisa.

Questo pero` nessuno lo dice.

Fondamentalmente il rapporto tra il trader e il resto della scena si dipana
lungo le fila del ricatto morale.
Tutti, infatti, sanno della profonda inettitudine del trader, ma nessuno
e` disposto ad ammetterla apertamente, forse a causa del fatto che se non
ci fossero piu` trader la gente sarebbe costretta a mandare in giro le proprie
produzioni pagando di tasca propria la bolletta del telefono o i francobolli
per le spedizioni. Il trader lo sa ed e` per questo che vive la sua vita in
un limbico stato di scomoda, ma rassegnata, insoddisfazione.
Detiene un discreto potere e, del resto, la scena intera fa il possibile per
cercare di gratificarlo come puo`.
Qualcuno li inserisce nei crediti ufficiali, qualcun`altro scrive piccole
classifiche nelle BBS per indicare il nome di chi ha contribuito
maggiormente ad intasare di programmi inutili gli HD. Altri folli danno
un ruolo ufficiale ai traders all`interno del loro gruppo...
Risulta chiaro, insomma, che il trader e` una attivita` deprimente ma non
per questo priva di soddisfazioni. Se siete incapaci ma disposti a immergervi
nell`inconsapevolezza volontaria di chi ignora la realta`, allora questo
e` il ruolo che fa per voi.

Fondamentalmente il Trader segue un comportamento riassumibile in una
semplice equazione matematica:

<< Prendere programmi da A e mandarli su B per ottenere crediti.
   Crediti che permetteranno poi al trader di prendere da B per
   mandare su A. >>

Dove A e B sono due BBS a caso tra le tante.


LO SWAPPER:

Il ruolo dello swapper all`interno della scena e` sempre stato poco chiaro.
Lo swapper in genere non ha un modem ed e` per questo che sceglie di
scambiare programmi via posta anche se, chiaramente, lui dichiara  il
contrario: Scambia programmi via posta, per questo non gli interessa il modem.
In realta` lo swapper sembra addirittura ODIARE chiunque abbia un modem...
e quando si parla di scena e` sempre pronto a colmare le dimenticanze
dell`oratore con opportuni interventi tipo:

X> La BBS piu` bella di tutta la scena...
Z> ...si... scena -modem-, chiaramente...

...Come se esistessero BBS per la scena SWAPPER...

Lo swapper infati ci tiene molto a non vedere delegittimato il suo ruolo.
Dentro di lui esiste un qualche tipo di consapevolezza che gli comunica
l`inquietante sensazione di stare sempre perdendosi qualcosa di importante.
Ma mai lo swapper ammettera` a se stesso (e quindi figuriamoci agli altri)
il desiderio di avere un modem veloce e potente. Egli preferira` negare
cosi` come la volpe di Erodoto faceva con l`uva troppo in alto.
Consiglio questa attivita` solo a quelle persone che, non trovando di meglio
da fare, decidono di darsi ai "buoni vecchi metodi naturali" e scambiarsi
il software via lettera o legando una ventina di dischi alle zampette di 
fragili piccioni viaggiatori.


CONCLUSIONE:

In ultima analisi la scena risulta vasta.
Troppo vasta per essere analizzata in maniera approssimativa come io ho
fatto in questo breve scritto: Un riassunto veloce. Una apologia
approssimativa. Una raccolta concentrata. Una sintesi traballante
e, tuttosommato, un mare di stronzate.
Troppi ruoli e troppe varianti. Troppe sfumature dello stesso colore.
L`unico modo per conoscerla e`, come al solito, entrarci ed esplorarla.
Proprio come state facendo in questo momento.

La scena e il mondo che la contiene.

Esistono persone che ancora fanno confusione tra questi due scenari.

            La vita reale.             La scena amiga.

Ancora ci sono persone che per paura non riescono ad accettare appieno
che esista una dimensione di vita irrinunciabile.
Ci sono persone che non hanno ancora capito cosa conta maggiormente per
il corretto sviluppo della mentalita` di una persona matura. Per il suo
sviluppo psicologico.
Non dobbiamo fare lo stesso errore di questa gente.
Mai ci si dovrebbe permettere di perdere di vista, anche per un solo istante,
la realta` delle cose.
E` necessario imporsi con disciplina un modus vivendi teso alla maturazione
e all`accrescimento della nostra consapevolezza perche` solo seguendo la
SCENA AMIGA e distaccandoci dalla vita reale saremo in grado di conseguire
una completa evoluzione spirituale.

--------------------------------------------------------------------------

Parsec: Musician. Ex leader "MYST!C" per l`Italia ora fondatore di un
nuovo gruppo di sole demo: "BIOSYNTHETIC DEZIGN" gia` distintosi al
party olandese "Somewhere In Holland".
Co-editor insieme a Macno della diskmagazine "Abnormalia".
Approdato recentemente al mondo della musica professionale, ha gia`
pubblicato un disco campionando brani dal suo Amiga:

                           Author: BIOSYNTHETIK
                          Title:  OPEN YOUR EYES
                           Producer: Let It Beat
                           Spreader: DiscoMagic

e sta ora impegnandosi nella preparazione di un secondo lavoro.
Potete raggiungere Parsec via Internet scrivendo a:

                        parsec@linux.infosquare.it


******************************************************************************

Infine, per la gioia di chi ha accesso ad internet, ecco gli e-mail di un
sacco di coder di gruppi esteri:
    ------------------------------------------------------------------------

Azure - Bizzarre Arts		azure@online.sh.sub.de
Babbage				babbage@babnet.foobar.co.uk
Bandog - Parallax		tommiih@evitech.fi
Boogeyman - Passion		dm95126@dec51.tietgen.dk
Case (coder di c42)		case@freenet.hut.fi
Christopher - Scoopex (DK)	cdcurry@diku.dk
Colorbird - Scoopex		Johan@Funcom.no
Daeron - Stellar		alaukka@voima.jkl.fi
Darkman - Triumph		nilsco@ifi.uio.no
Del - Lemon			del@nlights.demo.co.uk
Destop - CNCD			Destop@satumaa.l16.www.fi
Dr.Jekyll - Andromeda		svik@adh.no
Dope - Spaceballs		ux006940@tfarn.nl
Dozig - Damage			dozig@otitsun.oulu.fi
Dweezil - Complex(PC) + CNCD	marks@evitech.fi
Easy Rider - Mystic		rider@maloka.waw.pl
Explorer - Three Little Elks	ts@olympia.ct.se
Flame - Pygmy Projects		flame@stekt.oulu.fi
Gizmo - TBL			d95mha@t.hfb.se
Hornet - Alcatraz		amalek@di.epfl.ch
Jack - Mirage			pullens@cs.utwente.nl
Jesse - Depth			d94jenan@knatte.ostrabo.uddevalla.se
JHL - Complex			jhl@niksula.hut.fi
Jobbo - Spaceballs		9361441j@udcf.gla.ac.uk
Juliet - (coder di c42)		jtrasane@vipunen.hut.fi
Kata - Balance			jgr@doc.ic.ac.uk
Kube - CNCD			kube@cute.fi
Mawworm - Delta 9		Mawworm@eitbeule.tng.oche.de
Mr.Hyde - Andromeda		slunoe-n@adh.no
Mr.Spiv - Complex		jikorhon@cc.helsinki.fi
MSK - Tragedy			keyngnae@CS.kuleuven.ac.be
Nose - Stellar			jsaarinen@kone.fipnet.fi
Saviour - Complex		saviour@freenet.hut.fi
Dr.Skull - Virtual Dreams/FLT	skull@freenet.hut.fi
Slammer - [damn] Rednex		carsten@funcom.no
Spin -				spin@rudisbox.rb.org
Thouchstone - Essence		touchstone@access.owl.de
Tai-Pan - Complex 		taipan@niksula.cs.hut.fi
Wasp - Damones			wasp@jybox.jyu.fi
Wayne Mendoza - Masque		wayne@msq.ruhr.de


         :                                                      :
    -  --+- -  -----   - - -- ------ - -      - - ----- --  ----+- - -
         :\/\/        oo                      oo            \/\/|
         ./\/  oo      :*  *                   *  *  .    oo \/\:
         :\/        _ _|_ ___ ___|_ ___  ______   _ _|_ _     \/.
         |/          % | \\  Y   | (%__)/¬     \   % | oo      \:
    - ---+ - - - ---//..\//  !   \--___/_  _____\-//.'\- - - - -+--- -
    -  - + -- -- --//    \ |\ /|  \||  ¬/  \|__ \//    \---- - -+--- -
         |    _|__//  |  ·\| Y |  ·\|  |\       ·\  |  ·\   oo  |
         .     |\_____|    \_  |¬__/__ |\______ /___|    \_|_   :
         :\           |_____/CK! oo   Y        Y    |¬____/|   /.
         ./\  oo                      :        :              /\.
         |\/\    ·   ·   ·   ·   ·   ·   ·   ·   ·   ·   ·   /\/:
         :/\/\                                     oo       /\/\|
    - - -+---- - ---    - - -- - ----  - - --  -- - -----   - --+--  -
         :

